### 2

Gospodin Ostoja leti ne vezuje pertle. Gospodin Ostoja naročito ne vezuje pertle, kada leti bude pun nadanja.
Za gospodina Ostoju najvažnija je lubenica, inače govori u prazno ili zidu. Zid mu je draži od praznog, osim ako nije u pitanju živi zid, onda mu je draže prazno.

Gospodin Ostoja se seća rođenja svoje majke, on je tad bio neutešan. Muvama je mesto u raju, misli Ostoja, nepošteno je postojati. Gospodin Ostoja leti, ne vezuje pertle. Prezire kruške i ravnotežu. Oslanjajući se na svoju nepažnju, pokušava da padne. Gospodin Ostoja je uzaludan. Često priča previše brzo, ne bi li se spotakao u rečenici, ali kao i košuta, nikako. Gospodin Ostoja bi bio odličan oblak, oblak se nikad ne saplete. Gospodin Ostoja naročito ne vezuje pertle, kada leti bude pun nadanja.
