### 3

Šetajući selom Gospodin Ostoja pomisli "Gle! Kakva izvanredna rupa." I zaista to beše jedna odlična rupa. Nju su iskopali ljudi kako bi zasadili mladicu kajsije. Ostoja stade u rupu pretvarajući se da je drvo. Međutim drvo ima korenje, a Ostoja cipele. Setivši se toga on skide cipele i ostade bos, jer njegovi čvornovati prsti, svakom dobronamernom posmatraču mogli su ličiti na korenje. Sa druge strane Ostoja ima sat, a drveće godove. "Ko mari", pomisli Ostoja. Zatim kajsija pripada porodici ruža, Ostoja se rastuži misleći na siročad. Onda se prenu, "Eto ga", i poče da miriše.
