Dan 2:

- Kod nje idem vec, koliko ima, dva mjeseca? Nije moj tip, ali dopada mi se nesto sanjivo i perverzno u njenom pogledu, njen blijedi ten u kontrastu sa njenim venama boje mastila.
  Misao da bacam pare je i dalje tu, ali manje kao imperativ da prestanem s terapijom, vise kao blagonaklono upozorenje. Odlucio sam da zapravo po prvi put provjerim s kim imam posla i ukucao sam njeno ime na youtube-u. Izgledala je svjezije, njena frizura je bila urednija, intervju je trajao dva sata; premotao sam ga na 34-ti minut.
  Jedna od stvari koje je rekla je "kod mene zapravo dolazi, da se tako izrazim, lokalna elita, ljudi koji prosto vode racuna o sebi. Neki od mojih klijenata dolaze i preventivno..."
  To je bilo dovoljno, to "lokalna elita" mi se dopalo, nakon toga nije morala nista vise da kaze, potvrdio sam dolazak u utorak. Odlucio sam da se prosetam prema stanici Hermanstrasse, pa i dalje, van ring-a, kad mi je privuklo paznju nesto sto je licilo na park i za sta sam ubrzo shvatio da je groblje. Bio je suv i oblacan dan, sto da ne, pomislio sam i, negdje po sredini groblja shvatio da to nije bila dobra ideja. Poceo sam da uvdijam koliko je ljudi umrlo s manje godina nego sto trenutno imaju moji roditelji, o cijoj smrti iovako
  razmisljam svakodnevno. "Zakopan u smrznutom blatu, u noci bez kraja", tako je Uelbek opisao tehnicki aspekt onog sto znaci biti mrtav, u zadnjem romanu koji sam procitao od njega.
  Pokusao sam da ne gledam vise nadgrobne spomenike, ali poneki mi se omakao, kao npr. Peter Schnall (1902-1968), gospodja Wenger (1913-1972) i jedna statua andjela u prirodnoj velicini, obrasla mahovinom, praznog i rezigniranog pogleda u beskonacnost.
